---
title: "SMSBOTU'nun Arkasındaki Yapay Zeka Teknolojisi"
date: 2023-10-13
tags: 
  - Yapay Zeka

author: Ege Hoşgüngör
authorPosition: "Kurucu / CTO"
authorImage: "https://media.licdn.com/dms/image/D4E03AQHwWcXsleAnmA/profile-displayphoto-shrink_800_800/0/1689808695239?e=1700092800&v=beta&t=TgKo8l1u79CKPwqbriYPZGgJJf95G2zfTAqHSXIWlV0"
cover_image: "https://raw.githubusercontent.com/Hsgngr/smsbotu_content/main/smsbotu_yz/dalle3_smsbotu.png"
description: "SMSBOTU Yapay Zeka Teknolojisinden nasıl yararlanır ve ne gibi farklılıklar sunar?"
---
![SMSBOTU'nun Arkasındaki Yapay Zeka Teknolojisi](https://raw.githubusercontent.com/Hsgngr/smsbotu_content/main/smsbotu_yz/dalle3_smsbotu.png width="500")


## SMSBOTU ile Yapay Zeka Destekli SMS Servisinin Arkasındaki Teknoloji

SMSBOTU, kullanıcılarının SMS yoluyla sorduğu sorulara interneti araştırarak cevap veren Yapay Zeka ile güçlendirilmiş bir hizmet ürünüdür.

Günümüzde Yapay Zeka, son yıllarda oldukça popüler olan ChatGPT gibi örneklerine artık aşina olduğumuz bir teknolojidir. Yapay Sinir Ağları (Artificial Neural Network) kullanılarak geliştirilen yapay zekaların çıkış tarihi, 1950 yılında Alan Turing adındaki matematikçi ve bilgisayar bilimcisinin şu an Turing testi olarak bildiğimiz testi öne sürmesiyle bir fikir olarak doğar. Turing testinin amacı, bir makinenin kendi kendisine düşünüp düşünemediğini göstermeyi amaçlar ve basitçe farklı odalarda olan gözlemciyle makine yazılı olarak birbiriyle iletişim kurar. Eğer makine, karşısındaki insana kendini insan olarak inandırabilirse Turing Testini geçtiği kabul edilir. Günümüzde süper-bilgisayarlar ile çalışan yapay zeka modelleri Turing Testini başarıyla geçebilmektedir.

## Peki bu yapay zeka modelleri nasıl çalışır? 
Gerçek nöral ağlardan esinlenilerek oluşturulmuş bu yapay ağ yapılarının çalışma prensipleri matematiksel ve istatistiki temellere dayanır. Bu modeller, verilen her bilginin arasındaki neden sonuç ilişkisini kurmaya çalışarak etraflarındaki dünyayı anlamaya çalışırlar. Aynı çocukların yavaş yavaş okuma yazma öğrenmeleri gibi, aynı bilgileri tekrar tekrar öğrenerek kabiliyetlerini geliştirirler. Bu modellerin eğitilmesinde internet üzerindeki birçok yazı, haber, kitap, sosyal medyada yazışmaları, yani aklınıza gelebilecek her türlü bilgi kaynağı kullanılır. Birçok kez benzer cümleleri gören modellerden cümlelerin tamamlanması istenir.Cümle tamamlama konusunda usta haline gelen bu modeller eğitildikten sonra bilim insanları, bu modelleri sadece verilen cümleleri tamamlamak için değil, başka amaçlarla da kullanabildiklerini anlamışlardır. Modellerin verilen yazıyı özetleme, istenilen dilde çok daha başarılı şekilde çeviri yapma, karşısındaki insanla sohbet edebilmeö hafızaya sahip olma hatta neden sonuç ilişkisi kurabildikleri için basit düzeyde plan yapabilme ve düşünebilme yeteneği kazandıklarını görmüşlerdir.

Bunu şu şekilde örnek vererek anlatabiliriz: Birçok kez “Ankara, Türkiye’nin başkentidir” bilgisiyle eğitilen bir yapay zeka “__ Türkiye’nin başkentidir” denildiğinde ve bu boşluğun doldurulması istendiğinde nöral ağına bakar ve bu cümleye istatiski olarak en çok hangi kelime söylendiğini hesap ederek en çok söyleyenen kelimeyi de bu örnekte olduğu gibi “Ankara” olarak verir. Bu şekilde her kelimeden sonra, "Önceki kelimelere baktığımızdaö bu kelimeden sonra ne gelebilir?" diyerek sözcükleri ardı ardına bir araya getirerek cümleler, cümlelerden de paragraflar oluşturur.

## SMSBOTU’nun yapay zekası nasıl geliştirildi?

 SMSBOTU, içinde yapay zekayı da barındıran birçok farklı servisi alet çantasında barındıran karmaşık bir sistemdir. Yapay Zekadan yararlanır fakat kabiliyetleri yapay zekanın yapabildikleriyle sınırlı kalmaz. İstenildiği zaman interneti arayarak, istenildiği zaman API (Application Programming Interface) entegrasyonları aracılığıyla gerekli bilgileri edinerek kullanıcıların yönelttikleri soruları anlar ve cevabı kullanıcılara SMS yoluyla iletir.

SMSBOTU’nun yetenekleri günden güne artmaktadır. Hem hızla gelişen Yapay Zeka teknolojisi ve getirileri sayesinde hem de mühendislerimizin istikrarlı çabası sayesinde SMSBOTU'nu akademik bir proje seviyesinde tutarak durmadan yeniliyor, güçlendiriyor ve geliştiriyoruz. Amacımız bilginin erişimini kolaylaştırmak, ve bilgiyi internetin dikkat dağıtıcı, zaman kaybettirici kısmından arındırıp kullanıcıya en hızlı ve güncel haliyle telefonun çektiği her yerde ulaştırmak. Bunun için ilk hedef olarak Bedelli Askerleri seçtik çünkü inanıyoruz ki Bedelli Askerlikte tuşlu telefonla SMS ile internete ulaşabilmek hayli yararlı bir hizmet.

Son olarak, teknolojinin hızla ilerleyen dünyasında, SMSBOTU'nun sunduğu bu hizmet, kullanıcıların bilgiye en hızlı ve en etkili şekilde erişimini sağlamaktadır. Gelişen yapay zeka teknolojileri sayesinde, SMSBOTU, kullanıcıların ihtiyaç duyduğu bilgiye sadece birkaç tuşla ulaşmasını sağlıyor. Bu, özellikle internet erişiminin sınırlı olduğu durumlarda, kullanıcılara büyük bir kolaylık sağlamaktadır. SMSBOTU, sadece bir SMS servisi olmanın ötesinde, yapay zeka ile güçlendirilmiş, kullanıcı odaklı bir hizmet sunmaktadır. Gelecekte, teknolojinin ve yapay zekanın daha da ilerleyeceği düşünüldüğünde, SMSBOTU'nun sunduğu bu hizmetin değeri daha da artacaktır. SMSBOTU ile bilgiye ulaşmak, sadece bir SMS kadar yakın.

<br>